<article>
    <h1 class="topic">Зміна місця проживання</h1>
    <p>Зміст:</p>
    <ol class="content-art">
        <li>
            <a href="" ng-click="gotoAnchor(1)">
                Загальна інформація про реєстрацію місця проживання
            </a>
        </li>
        <li>
            <a href="" ng-click="gotoAnchor(2)">
                Реєстрація місця проживання
            </a>
        </li>
        <li>
            <a href="" ng-click="gotoAnchor(3)">
                Реєстрація місця проживання місця проживання дитини до 14 років
            </a>
        </li>
        <li>
            <a href="" ng-click="gotoAnchor(4)">
                Зняття з реєстрації місця проживання особи старше 14 років
            </a>
        </li>
        <li>
            <a href="" ng-click="gotoAnchor(5)">
                Зняття з реєстрації місця проживання дитини до 14 років
            </a>
        </li>
        <li>
            <a href="" ng-click="gotoAnchor(6)">
                Зняття з реєстрації місця проживання особи у зв'язку зі смертю
            </a>
        </li>
        <li>
            <a href="" ng-click="gotoAnchor(7)">
                Зняття з реєстрації місця проживання особи у зв'язку з виїздом на ПМП до іншої країни
            </a>
        </li>
        <li>
            <a href="" ng-click="gotoAnchor(8)">
                Реєстрація місця перебування
            </a>
        </li>
        <li>
            <a href="" ng-click="gotoAnchor(9)">
                Посилання на законодавство
            </a>
        </li>
    </ol>
    <h1 id="anchor1">1. Загальна інформація про реєстрацію місця проживання</h1>
    <p>
        Кожен громадянин України, а також іноземець чи особа без громадянства, які постійно або тимчасово проживають в Україні, зобов’язані зареєструвати  своє  місце  проживання.
        З 4 квітня 2016 року повноваження щодо реєстрації/зняття з реєстрації місця проживання були передані від Державної міграційної служби до органів місцевого самоврядування.
        Перелік відповідних органів реєстрації можна знайти за <a href="https://dmsu.gov.ua/services/regauth/" target="_blank">посиланням</a>.
    </p>
    <p>
        За реєстрацію, зняття з реєстрації місця проживання сплачується адміністративний збір, який перераховується до місцевого бюджету:
        <ul>
            <li>у разі звернення особи протягом 30 днів з моменту зняття з реєстрації – 0,0085 розміру прожиткового мінімуму (на сьогодні це 13,60 грн.);</li>
            <li>у разі звернення особи з порушенням зазначеного терміну – 0,0255 розміру прожиткового мінімуму (на сьогодні це 40,80 гривень).</li>
        </ul>
    </p>
    <p>
        У разі прийняття рішення про зміну нумерації будинків, перейменування вулиць (проспектів, бульварів, площ, провулків, кварталів тощо), населених пунктів, адміністративно-територіальних одиниць
        за бажанням особи ці відомості безоплатно вносяться до документів, в яких зазначаються відомості про місце проживання/перебування.
    </p>
    <p>
        Громадянин України, а також іноземець чи особа без громадянства, які постійно або тимчасово проживають в Україні, зобов’язані протягом 30 календарних днів
        після зняття з реєстрації місця проживання та прибуття до нового місця проживання зареєструвати своє місце проживання.
        Реєстрація місця проживання за заявою особи може бути здійснена одночасно із зняттям з попереднього місця проживання.
        При цьому повинні бути виконані всі умови <a href="" ng-click="gotoAnchor(4)">зняття з реєстрації</a>.
        У разі реєстрації місця проживання одночасно зі зняттям з попереднього місця проживання адміністративний
        збір стягується тільки за одну адміністративну послугу і зараховується до місцевого бюджету за новим місцем проживання.
    </p>
    <h1 id="anchor2">2. Реєстрація місця проживання особи старше 14 років</h1>
    <p>
        Подати <a href="https://igov.org.ua/service/29/general" target="_blank">заявку</a> на реєстрацію місця проживання, можна на порталі <strong>iGov.org.ua</strong>:
        заповнити форму, обрати зручний час для візиту до органу реєстрації або ЦНАПу та у назначений час прийти на зустріч зі всіма необхідними документами. Перелік буде надісланий у листі електронною поштою.
        Або подати особисто заяву для реєстрації місця проживання у відповідний орган реєстрації. У разі коли особа не може самостійно звернутися до органу реєстрації, реєстрація може бути здійснена
        за зверненням її законного представника або представника на підставі довіреності, посвідченої в установленому законом порядку (на порталі iGov.org.ua можливість подати звернення за іншу особу відсутня).
    </p>
    <h3>Документи для реєстрації місця проживання особи старше 14 років:</h3>
    <ul>
        <li>Заява про реєстрацію місця проживання.</li>
        <li>
            Документ, до якого вносяться відомості про місце проживання (паспорт громадянина України, тимчасове посвідчення громадянина України, посвідка на постійне проживання,
            посвідка на тимчасове проживання, посвідчення біженця, посвідчення особи, яка потребує додаткового захисту, посвідчення особи, якій надано тимчасовий захист).
        </li>
        <li>Квитанція про сплату адміністративного збору.</li>
        <li>
            Документи, що підтверджують право особи на проживання в даному приміщенні. Це можуть бути документи на право власності,
            рішення суду про надання права на користування житловим приміщенням, договір оренди або інші документи. У разі якщо таких документів немає,
            реєстрація може здійснюватися тільки за згодою власника житла (якщо власників кілька – за згодою всіх власників).
        </li>
        <li>Військовий квиток або посвідчення про приписку (для громадян, які підлягають взяттю на військовий облік або перебувають на військовому обліку).</li>
    </ul>
    <p>
        При реєстрації за згодою власника (власників) потрібна його (їх) присутність під час подання заяви. Також вони повинні мати документ, що посвідчує особу, та документ,
        що підтверджує право властності на житло, у яке здійснюється реєстрація.
    </p>
    <h1 id="anchor3">3. Реєстрація місця проживання дитини до 14 років</h1>
    <p>
        Подати <a href="https://igov.org.ua/service/184/general" target="_blank">заявку</a> на реєстрацію місця проживання дитини до 14 років, можна на порталі <strong>iGov.org.ua</strong>:
        заповнити форму, обрати зручний час для візиту до органу реєстрації або ЦНАПу та у назначений час прийти на зустріч зі всіма необхідними документами. Перелік буде надісланий у листі електронною поштою.
        Або подати батькам чи іншим законним представникам особисто заяву для реєстрації місця проживання у відповідний орган реєстрації.
    </p>
    <p>
        <b>Реєстрація місця проживання дитини до 14 років може бути здійснена виключно за місцем реєстрації одного з батьків</b>. При цьому згода власника житла на реєстрацію дитини не потрібна.
    </p>
    <p>
        Батьки або інші законні представники зобов’язані зареєструвати місце проживання новонародженої дитини протягом трьох місяців з дня державної реєстрації її народження.
        За бажанням батьків, чи одного з них, документи для реєстрації місця проживання новонародженої дитини можуть бути подані через органи державної реєстрації актів цивільного стану під час проведення державної реєстрації народження дитини.
        Реєстрація місця проживання новонародженої дитини за бажанням може здійснюватися також через органи соціального захисту населення на підставі даних,
        що зазначив законний представник, з яким постійно проживає дитина, у заяві про призначення допомоги при народженні дитини.
    </p>
    <h3>Документи для реєстрації місця проживання дитини до 14 років:</h3>
    <ul>
        <li>Заява про реєстрацію місця проживання.</li>
        <li>Оригінал та копію паспорту одного з батьків (до якого реєструється дитина).</li>
        <li>Оригінал та копію свідоцтва про народження або свідоцтва про належність до громадянства України.</li>
        <li>Квитанція про сплату адміністративного збору.</li>
        <li>
            При проживанні батьків за різними адресами для реєстрації місця проживання дитини, яка не досягла 14 років, разом з одним з батьків
            надається письмова згода другого з батьків. Також потрібна присутність обох батьків або нотаріально завірена згода на реєстрацію місця проживання дитини за новою адресою.
        </li>
        <li>
            Якщо у свідоцтво про народження батько вписаний зі слів матері, то потрібен оригінал та копія витягу з Державного реєстру актів
            цивільного стану громадян про народження із зазначенням відомостей про батька відповідно до частини першої статті 135 Сімейного кодексу України.
        </li>
    </ul>
    <h1 id="anchor4">4. Зняття з реєстрації місця проживання особи старше 14 років</h1>
    <p>
        Подати <a href="https://igov.org.ua/service/26/general" target="_blank">заявку</a> на зняття з реєстрації місця проживання, можна на порталі <strong>iGov.org.ua</strong>:
        заповнити форму, обрати зручний час для візиту до органу реєстрації або ЦНАПу та у назначений час прийти на зустріч зі всіма необхідними документами. Перелік буде надісланий у листі електронною поштою.
        Або подати особисто заяву для зняття з реєстрації місця проживання у відповідний орган реєстрації. У разі коли особа не може самостійно звернутися до органу реєстрації, реєстрація може бути здійснена
        за зверненням її законного представника або представника на підставі довіреності, посвідченої в установленому законом порядку (на порталі iGov.org.ua можливість подати звернення за іншу особу відсутня).
    </p>
    <h3>Документи для зняття з реєстрації місця проживання особи старше 14 років:</h3>
    <ul>
        <li>Заява про зняття з реєстрації місця проживання</li>
        <li>
            Документ, до якого вносяться відомості про місце проживання (паспорт громадянина України, тимчасове посвідчення громадянина України, посвідка на постійне проживання,
            посвідка на тимчасове проживання, посвідчення біженця, посвідчення особи, яка потребує додаткового захисту, посвідчення особи, якій надано тимчасовий захист).
        </li>
        <li>Квитанція про сплату адміністративного збору.</li>
        <li>
            Документи, що підтверджують право особи на проживання в даному приміщенні. Це можуть бути документи на право власності,
            рішення суду про надання права на користування житловим приміщенням, договір оренди або інші документи. У разі якщо таких документів немає,
            реєстрація може здійснюватися тільки за згодою власника житла (якщо власників кілька – за згодою всіх власників).
        </li>
        <li>Військовий квиток або посвідчення про приписку (для громадян, які підлягають взяттю на військовий облік або перебувають на військовому обліку).</li>
    </ul>
    <p>
        <b>
            Якщо батьки мешкають за різними адресами, то при знятті з реєстрації того з батьків з ким зареєстровані діти до 14 років,
            вони повинні бути також <a href="" ng-click="gotoAnchor(5)">зняті з реєстрації</a>
        </b>.
    </p>
    <h1 id="anchor5">5. Зняття з реєстрації місця проживання дитини до 14 років</h1>
    <p>
        Подати <a href="https://igov.org.ua/service/185/general" target="_blank">заявку</a> на знятті з реєстрації місця проживання дитини до 14 років, можна на порталі <strong>iGov.org.ua</strong>:
        заповнити форму, обрати зручний час для візиту до органу реєстрації або ЦНАПу та у назначений час прийти на зустріч зі всіма необхідними документами. Перелік буде надісланий у листі електронною поштою.
        Або подати батькам чи іншим законним представникам особисто заяву для зняття з реєстрації місця проживання у відповідний орган реєстрації.
    </p>
    <p>
        Нове місце проживання дитини до 14 років може бути здійснена виключно за місцем реєстрації одного з батьків. При цьому згода власника житла на реєстрацію дитини не потрібна.
    </p>
    <h3>Документи для зняття з реєстрації місця проживання дитини до 14 років:</h3>
    <ul>
        <li>Заява про зняття з реєстрації місця проживання.</li>
        <li>Оригінал та копію паспорту одного з батьків (того, хто подає заяву).</li>
        <li>Оригінал та копію свідоцтва про народження або свідоцтва про належність до громадянства України.</li>
        <li>Квитанція про сплату адміністративного збору.</li>
        <li>
            При проживанні батьків за різними адресами для реєстрації місця проживання дитини, яка не досягла 14 років, разом з одним з батьків
            надається письмова згода другого з батьків. Також потрібна присутність обох батьків або нотаріально завірена згода на зняття з реєстрації місця проживання дитини.
        </li>
        <li>
            Якщо у свідоцтво про народження батько вписаний зі слів матері, то потрібен оригінал та копія витягу з Державного реєстру актів
            цивільного стану громадян про народження із зазначенням відомостей про батька відповідно до частини першої статті 135 Сімейного кодексу України;
        </li>
    </ul>
    <h1 id="anchor6">6. Зняття з реєстрації місця проживання особи у зв'язку зі смертю</h1>
    <p>
        Подати <a href="https://igov.org.ua/service/144/general" target="_blank">заявку</a> на зняття з реєстрації місця проживання, можна на порталі <strong>iGov.org.ua</strong>:
        заповнити форму, обрати зручний час для візиту до органу реєстрації або ЦНАПу та у назначений час прийти на зустріч зі всіма необхідними документами. Перелік буде надісланий у листі електронною поштою.
        Або подати законному представнику (члену родини) особисто заяву для зняття з реєстрації місця проживання у відповідний орган реєстрації.
    </p>
    <h3>Документи для зняття з реєстрації місця проживання особи у зв'язку зі смертю</h3>
    <ul>
        <li>Заява про зняття з реєстрації місця проживання</li>
        <li>Оригінал та копію паспорту представника особи, який подає заяву.</li>
        <li>Оригінал та копію свідоцтва про смерть.</li>
        <li>Квитанція про сплату адміністративного збору.</li>
    </ul>
    <h1 id="anchor7">7. Зняття з реєстрації місця проживання особи у зв'язку з виїздом на ПМП до іншої країни</h1>
    <p>
        Зняття з реєстрації місця проживання особи у зв'язку з виїздом на ПМП до іншої країни відбувається лише після погодження ДМС можливості виїзду.
        Зняття з рестрації місця проживання <a href="" ng-click="gotoAnchor(4)">особи після 14 років</a> та <a href="" ng-click="gotoAnchor(5)">дітей до 14 років</a> іде у звичайному порядку.
    </p>
    <h1 id="anchor8">Реєстрація місця перебування</h1>
    <p>
        Подати <a href="https://igov.org.ua/service/29/general" target="_blank">заявку</a> на реєстрацію місця проживання, можна на порталі <strong>iGov.org.ua</strong>:
        заповнити форму, обрати зручний час для візиту до органу реєстрації або ЦНАПу та у назначений час прийти на зустріч зі всіма необхідними документами. Перелік буде надісланий у листі електронною поштою.
        Або подати особисто заяву для реєстрації місця перебування у відповідний орган реєстрації.
    </p>
    <h3>Документи для реєстрації місця перебування:</h3>
    <ul>
        <li>Заява про реєстрацію місця перебування.</li>
        <li>
            Документ, до якого вносяться відомості про місце перебування (довідка про звернення за захистом в Україні, довідка про взяття на облік внутрішньо переміщеної особи).
        </li>
        <li>Квитанція про сплату адміністративного збору.</li>
        <li>
            Документи, що підтверджують право особи на проживання в даному приміщенні. Це можуть бути документи на право власності,
            рішення суду про надання права на користування житловим приміщенням, договір оренди або інші документи. У разі якщо таких документів немає,
            реєстрація може здійснюватися тільки за згодою власника житла (якщо власників кілька – за згодою всіх власників).
        </li>
        <li>Військовий квиток або посвідчення про приписку (для громадян, які підлягають взяттю на військовий облік або перебувають на військовому обліку).</li>
    </ul>
    <p>
        При реєстрації за згодою власника (власників) потрібна його (їх) присутність під час подання заяви. Також вони повинні мати документ, що посвідчує особу, та документ,
        що підтверджує право властності на житло, у яке здійснюється реєстрація.
    </p>
    <h1 id="anchor9">Посилання на законодавство:</h1>
    <ol>
        <li>
            <a href="http://zakon0.rada.gov.ua/laws/show/1382-15" target="_blank">
                Закон України «Про свободу пересування та вільний вибір місця проживання в Україні»
            </a>
        </li>
        <li>
            <a href="http://zakon0.rada.gov.ua/laws/show/280/97-%D0%B2%D1%80" target="_blank">
                Закон України «Про місцеве самоврядування»
            </a>
        </li>
        <li>
            <a href="http://zakon0.rada.gov.ua/laws/show/888-19" target="_blank">
                Закон України «Про внесення змін до деяких законодавчих актів України щодо розширення повноважень органів місцевого самоврядування та оптимізації надання адміністративних послуг»
            </a>
        </li>
        <li>
            <a href="http://zakon3.rada.gov.ua/laws/show/5203-17" target="_blank">
                Закон України «Про адміністративні послуги»
            </a>
        </li>
        <li>
            <a href="http://zakon3.rada.gov.ua/laws/show/207-2016-%D0%BF" target="_blank">
                Постанова КМУ від 02.03.2016 № 207 «Про затвердження правил реєстрації місця проживання та Порядку передачі органами реєстрації інформації до Єдиного державного демографічного реєстру»
            </a>
        </li>
    </ol>
</article>