<!DOCTYPE html>
<html>
<head lang="ru">
    <meta http-equiv="Content-Type" content="text/html; charset=UTF-8" />
</head>
<body>

  
  
<b>Увага! Головна мета послуги - попередньо перевірити заявку та допомогти зібрати правильний і повний пакет документів.</b><br>
Приватизація квартир, що перебувають у комунальній власності, на даний момент працює тільки в Дніпрі. При замовленні послуги оберіть, в який  ЦНАП після перевірки Ви надасте оригінали документів. <br><br>

Детальні кроки, які необхідно здійснити для отримання послуги через портал iGov.org.ua:

<p></p>
<h3>Крок 1</h3>

Пройти авторизацію та заповнити форму. При заповненні форми Вам буде потрібно:
<ul>
<li><b>роздрукувати зразок заяви, заповнити її і підписати всіма хто візьме участь у приватизації, після чого завантажити скановану копію підписаної заяви;</b></li>
<li>	роздрукувати зразок згоди на збір персональних даних, дати підписати її кожному, хто візьме участь у приватизації, після чого завантажити скановану копію підписаної згоди;</li>
<li>	завантажити сканкопію довідки про склад сім'ї, засвідчену печаткою організації, що обслуговує будинок;</li>  
<li>	вказати особисті дані у відповідних полях - контактний телефон, електронну адресу, місце проживання та інше;</li>
<li>	завантажити сканкопії документів, що посвідчують кожну особу, яка бере участь у приватизації;</li>
<li>	завантажити всі інші необхідні документи, що вимагаються у формі, та надати відповідь на кожне питання;</li>

</ul>
<b>*Увага! Якщо у вас кілька файлів на один документ, завантажте їх за допомогою ZIP архіву.</b><br><br>
Після цього Ваша заявка буде прийнята в роботу працівником місцевої ради.


<p></p>
<h3>Крок 2</h3>
  
Працівники місцевої ради перевіряють вхідні дані і пакет документів, у разі потреби - надішлють Вам лист для уточнення наданих Вами відомостей.<br><br>
Якщо з документами все гаразд - Вам надішлють лист з запрошенням прийти до обраного Вами ЦНАПу з усіма документами, сканкопії яких Ви надали. <br><br>


Під час візиту при собі треба мати документ, що посвідчує особу (детальні інструкції буде надіслано Вам у листі).<br>
Також Вам вкажуть, який документ треба донести, якщо це буде необхідно. <br><br>
Якщо звернення подано з порушеннями - звернення може бути відхилено (у разі потреби - Ви зможете подати звернення повторно).<br>

<h3>Крок 3</h3>

Після Вашого візиту до ЦНАПу  питання про приватизацію буде винесено на наступну сесію місцевої ради. Цей процес може зайняти до 45 днів.<br>

Після цього Вам на пошту буде надіслано лист з рішенням сесії ради щодо вашого питання. Копію рішення докладуть до електронного листа, а також запросять отримати оригінали документів до ЦНАПу.<br>
 

