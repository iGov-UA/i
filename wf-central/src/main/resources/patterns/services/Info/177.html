<!DOCTYPE html>
<html>
<head lang="ru">
    <meta http-equiv="Content-Type" content="text/html; charset=UTF-8" />
</head>
<body>
<p>Звертаємо Вашу увагу, зараз система працює у тестовому режимі для Дніпропетровської та Тернопільської області. Ви можете записатись на конкретний час візиту, попередньо заповнивши коротку форму.</p>
<p><br></p>
<h3>Крок 1</h3>
<p>Ви обираєте підрозділ ДМС, в якому бажаєте отримати закордонний паспорт для дитини, та заповнюєте коротку форму:
<ul>
<li>Ваші контактні дані (email та телефон);</li>
<li>дані дитини, на яку буде оформлюватись паспорт (ПІБ та дата народження);</li>
<li>вказуєте дату та час, у які Вам буде зручно прийти до Державної Міграційної Служби (ДМС) для підпису та подання заяви.</li>
</ul>
</p>
<h3>Крок 2</h3>
<p>Ви отримаєте листа на пошту в якому буде вказано:
<ul>
<li>розмір та реквізити для сплати;</li>
<li>документи, які необхідно принести з собою для оформлення закордонного паспорта для дитини;</li>
<li>вимоги для фото дитини, якщо їй не виповнилось 12 років.</li>
</ul>
Також у листі буде кнопка для скасування заявки, якщо Ви не маєте можливості з'явитись у обраний день і час. 
</p>
<h3>Крок 3</h3>
<p>Ви приходите до підрозділу міграційної служби у обраний час з документами, що зазначені в листі та сплаченими квитанціями.<br>
Співробітник вносить необхідні дані до програми для оформлення закордонних паспортів.<br>
На даний момент від Вам потрібно надати наступні документи:<br>
<ul>
<li>оригінал та копію свідоцтва про народження та довідки про належність до громадянства України (якщо один із батьків іноземець);</li>
<li>квитанцію про сплату з мокрою печаткою банку, яка оформлена на одного з батьків з ким дитина зареєстрована (у призначенні платежу слід вказати ПІБ дитини, для якої буде оформлюватись закордонний паспорт!);</li>
<li>якщо на момент подання документів дитині виповнилось 12 років присутність дитини є обов'язковою! (якщо дитині не виповнилось 12 років можна надати дві кольорові фотокартки розміром 3,5 х 4,5 сантиметра та одну фотокартку розміром 10х15 сантиметрів для внесення відцифрованого зображення особи шляхом сканування (фото виконане на білому фоні, обличчя дитини займає не менше 80% фотографії), у цьому випадку присутність дитини не обов'язкова)</li>
<li>потрібна присутність обох батьків, а також оригінали та копії їх паспортів</li>
<li>оформлення паспорта для виїзду за кордон особі, що не досягла шістнадцятирічного віку та проживає з одним із батьків можливо, якщо заявник також подає оригінал та копію одного з таких документів:</li>
<ul>
<li>свідоцтво про смерть другого з батьків;</li>
<li>рішення суду про позбавлення батьківських прав другого з батьків;</li>
<li>рішення суду про визнання другого з батьків безвісно відсутнім;</li>
<li>рішення суду про визнання другого з батьків недієздатним;</li>
<li>свідоцтво про розлучення або рішення суду та довідку про реєстрацію місця проживання та проживання дитини разом з одним із батьків, який подає заяву-анкету;</li>
<li>витягу з Державного реєстру актів цивільного стану громадян про народження із зазначенням відомостей про батька відповідно до частини першої статті 135 Сімейного кодексу України;</li>
</ul>
</ul>
а, також роздрукувати та заповнити заяви, посилання на які, буде надіслано у листі.<br>
<br>
<i>Вам не потрібно буде реєструватись в електронній черзі на місці. Вашого запису через iGov на конкретний час достатньо.</i>
</p>
<h3>Крок 4</h3>
<p>Після опрацювання всіх зібраних даних та виготовлення самого паспорта Вам доведеться ще раз відвідати міграційну службу та забрати Ваш новий паспорт, готовність якого можна перевірити за цим <a href="http://dmsu.gov.ua/perevirkastanu.php" target="_blank">посиланням</a>. 
</p>

</body>
</html>